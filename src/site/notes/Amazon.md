---
{"Data di creazione":"20.11.2021","dg-publish":true,"permalink":"/amazon/","dgPassFrontmatter":true}
---


# Amazon

>Per aumentare l’efficienza nel periodo dei saldi autunnali, Amazon assegna ai fattorini punti e premi. Un sistema che favorisce lo sfruttamento dei lavoratori.
>In una domenica di pioggia a Bangalore, Samuel (il nome è di fantasia), uno studente universitario sui vent’anni che lavora come fattorino - part-time per Amazon, riceve una notifica sullo smartphone. “Affrettati! È ora di raddoppiare i tuoi punti: è arrivato il power over!”. Samuel accetta immediatamente la finestra di consegne da due ore. Per lui consegnare pacchi durante i forti acquazzoni significa due cose: la garanzia di un guadagno più alto e la possibilità di ottenere più “punti” e vincere un buono regalo Amazon da cinquemila rupie (58 euro).
>“Con i punti esatti il buono omaggio è garantito. Quindi continuo a raccoglierli”, dice Samuel. Deve accumulare 175 punti per poter avere il buono regalo. Per garantirsi manodopera qualificata nel periodo degli sconti autunnali, in corrispondenza della festa del Diwali, tre anni fa Amazon ha creato per i lavoratori part-time una “Premier league delle consegne” (Dpl) di trenta giorni nell’ambito del suo programma Flex (i fattorini usano il proprio veicolo e scelgono quanto lavorare). Progettata sul modello della seguitissima Premier league indiana di cricket, la Dpl trasforma in un gioco a premi l’attività ripetitiva della consegna dei pacchi. Ogni ora trascorsa sulla piattaforma ritirando i pacchi dai mini-magazzini e consegnandoli a casa dei clienti rappresenta un punto, o run, l’unità con cui si contano i punti nel cricket. Più ore passano a consegnare, più i rider accumulano punti che alla fine si traducono in premi come smartphone, motociclette, televisori e buoni omaggio di Amazon. I premi sono un’aggiunta alla paga base di 125 rupie (1,4 euro) all’ora.

_Internazionale_, 1435, 12 novembre 2021. 

#Amazon #economia 