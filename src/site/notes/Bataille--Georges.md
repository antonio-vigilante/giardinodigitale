---
{"dg-publish":true,"permalink":"/bataille-georges/","dgPassFrontmatter":true}
---

# Georges Bataille

## La parte maledetta

Georges Bataille, _La parte maledetta  preceduto da La nozione di dépense_, Bollati Boringhieri, Torino 1992.

_La nozione di dépense_

L'attività umana non è riducibile alla produzione e alla conservazione. Esistono anche spese improduttive, attività che hanno il loro fine in sé stesse. Esempi: i gioielli, i sacrifici religiosi, i giochi competitivi, le costruzioni architettoniche, arte, letteratura e teatro.

Esempio di _dépense_ è il _potlac_. Il rango sociale è tradizionalmente legato al sacrificio improduttivo della ricchezza. Oggi queste forme di distruzione della ricchezza sono scomparse. La borghesia rifiuta di distruggere ricchezza per la comunità; spende solo per sé e sfoggia la ricchezza in privato.

>Con i suoi sforzi per isterilire la _dépense_, in conformità a una ragione che tiene i _conti_, la società borghese è riuscita solo a sviluppare la meschinità universale. (p. 16)

La _dépense_ si manifesta come lotta di classe, con la degradazione delle classi oppresse da parte dei borghesi.

Il cristianesimo è una _dépense_ simbolica: le classi sfruttate si danno ad una esaltazione orgiastica della stessa miseria, portando Dio "nel gioco sanguinoso della guerra sociale" (p. 19) ed associando l'ignominia allo splendore divino; "un'orgia mentale praticata a scapito della lotta reale" (ivi). 

L'umiliazione cristiana "non è che un episodio della storica lotta degli ignobili contro i nobili" (p. 20).

La Rivoluzione offre la "speranza sanguinosa" che un giorno gli sfruttatori saranno travolti (ivi).

Gli uomini si assicurano la sussistenza, ma solo per accedere alla "libera _dépense_" (p. 22).

_La parte maledetta_

Nello studio dell'economia si fa l'errore di non considerare il rapporto tra le attività prodittive e ciò che le circonda, inserendo l'economia in un insieme più vasto.

Ogni organismo vivente riceve più energia di quanta ne occorra per la sua sopravvivenza; l'energia in eccesso è persa, _spesa_ in attività senza profitto. Ciò segue un principio che è esattamente opposto a quello dell'economia, ma solo perché appunto l'economia è considerata in una prospettiva limitata.

Come essere separato, l'uomo cerca l'ultile; ma è anche animato dal "movimento generale di essudazione (di dilapidazione) della materia vivente" (p. 37).

La guerra è un dispendio catastrofico dell'energia eccedente. Per evitare una nuova guerra occorre deviare la produzione industriale verso attività improduttive, subordinare la crescita al dono.

_Leggi dell'economia generale_

La vita fa _pressione_, cerca di diffondersi ovunque, esplode letteralmente. Per effetto di questa pressione, la vita si diffonde e si estende, aprendosi spazi nuovi, ma questo movimento porta anche alla distruzione di vita per liberare posto.

Oggi si è innalzato il livello di vita, e si rivendica per tutti un uguale livello di vita. Ma ciò non in nome della esigenza del _lusso_, ma al contrario in nome della giustizia. La dilapidazione lussuosa appare come una forma di ingiustizia, si presenta come _la parte maledetta_ (p. 50). Il lusso è l'unica alternativa alla guerra.

_Parte seconda. I dati storici_

Gli aztechi erano impegnati a consumare quanto noi lo siamo a produrre. Costruivano piramidi non per utilità, ma per i sacrifici. Fin da piccoli si insegnava ai bambini a vivere per uccidere e rischiare la morte; e tuttavia ciò non aveva un senso _militare_, ma _religioso_. Non avevano una vera organizzazione militare. Era una società fondata sul sacrificio.

> Il sacrificio restituisce al mondo sacro ciò che l'uso servire ha degradato, reso profano. (p. 66)

Quotidianamente _usiamo cose_, e in questo modo le degradiamo. Il sacrificio restituisce loro un valore diverso. Ciò avviene con la distruzioe, ma non occorre che sia fisica; basta che simbolicamente la cosa sia distrutta _in quanto cosa_, cioè utilizzabile. Con la nascita del lavoro anche l'uomo è diventato cosa. Il sacrificio lo restituisce alla sua sacralità.

> La vittima è un surplus preso nella massa della ricchezza utile. Ed essa può esserne tratta solo per venir consumata senza profitto, di conseguenza distrutta per sempre. Dal momento in cui viene scelta, è la parte maledetta, destinata al consumo violento. Ma la maledizione la strappa all’ ordine delle cose; essa rende riconoscibile la sua figura, che irradia da allora l’intimità, l’angoscia, la profondità degli esseri viventi. (p. 70)

Il re e i  nobili sperperavano inoltre le loro ricchezze in feste pubbliche. 

Il _potlac_ è ugualmente un mezzo per la circolazione delle ricchezze senza mercateggiamento. Il _dono_ diventa una forma di potere. Colui che riceve è tenuto a donare a sua volta beni di maggior valore. Con il pitlac il sovrappiù viene dilapidato, e questa dilapidazione dà un prestigio che diventa esso stesso un bene acquisito.

Contraddizione del potlac: cerca la dilapidazione dei beni e dunque il rifiuto del loro impiego servile, ma questa stessa dilapidazione diventa un impiego servile, un bene da acquisire. Alla base del potlac c'è l'industria arcaica del lusso.

_Parte terza. I dati storici, II_

L'Islam. Il Corano non tocca nel profondo come Cristo o il Buddha. La sottomissione chiesta dall'Islam contrasta con il nostro valore della libertà, e non si può negare che giustifichi la violenza contro l'infedele. Le tribù preislamiche erano fondate su pratiche di eccesso, non esclusa qualche forma di _potlac_; il puritanesimo islamico ha messo ordine come un "direttore di fabbrica" che eviti la dispersione di energia (p. 94). Maometto distrugge il legame tribale di sangue e ne crea uno nuovo, basato sull'appartenenza alla religione.
Si crea un ordine economico-militare; ogni dispendio di forze è condannato, ed è concessa solo la violenza contro il nemico. L'Islam, "come il capitalismo, è accumulazione di forze disponibili" (p. 96).
Lamaismo. Considerazioni storiche sul Dalai Lama. Bataille considera il Tibet una società pacifica -- erroneamente -- e si interroga sulle ragioni. Che non possono essere morali, perché "Un comportamento sociale non può risultare da una regola morale: esprime la struttura di una società, un gioco di forze materiali che la anima" (p. 109). La ragione va cercato nel fatto che l'organizzazione religiosa tibetana è talmente dispensiosa, da essere incompatibile con ulteriori spese per l'esercito.
Le ragioni del lamaismo sono economiche. Una società che dilapida il suo surplus offrendolo a una classe di monaci, che ne consumano le ricchezze.

_Parte quarta. I dati storici, III_

Anche nella società medioevale le risorse eccedenti sono distrutte offrendola all'ozio dei religioso.

>La religione è il piacere che una società attribuisce all'uso delle ricchezze eccedenti: all'uso o meglio alla distruzione, almeno del loro valore utile. (p. 121).

Lutero contesta questo consumo e dispendio di risorse. Calvino va oltre, affermando il valore del lavoro e della produttività. Bataille concorda con Weber. I riformatori distrussero il mondo sacro, "del consumo improduttivo", e consegnarono la terra ai borghesi, uomini della produzione. 
Dal calvinismo alla società capitalistica. Il calvinista nega sé stesso per affermare Dio; nel capitalismo ci si nega nelle cose. E questa negazione non è di pochi, ma un fenomeno di massa. I comunisti affermano il valore del mondo materiale, della _cosa_ appunto, e intraprendono la liberazione dell'uomo intanto _riducendolo a cosa_ attraverso la subordinazione al partito.

_Parte quinta. I dati attuali_

Considerazioni sul momento storico.

> L’economia americana è anzi precisamente la più grande massa esplosiva che sia mai esistita al mondo. [...] II fatto che si sia sfogato in due guerre non può rassicurare
completamente. [...] Se è vero che mal si vede  come gli Stati Uniti possano prosperare a lungo senza l’aiuto di una ecatombe di ricchezze, sotto forma di aerei, di bombe e di  
altri equipaggiamenti militari, si può immaginare un’ecatombe equivalente consacrata ad opere non cruente. In altri termini, se la guerra è necessaria all’economia americana, non ne consegue che debba attenersi alla forma tradizionale. Anzi, si può facilmente immaginare un deciso movimento che parta da oltre Atlantico e rifiuti di seguire la routine: un conflitto non è necessariamente militare,  si può prevedere anche ima vasta competizione economica che costerebbe a chi ne prendesse l’iniziativa sacrifici paragonabili a quelli  
delle guerre, e che fonderebbe su un bilancio della stessa natura  che i bilanci di guerra, un dispendio non compensato da alcuna speranza di profitto capitalista. [...] Il Piano Marshall oppone una organizzazione dell’eccedente all’accumulazione dei Piani Stalin: ciò non implica necessariamente la lotta armata, che non può portare a una vera soluzione. (pp. 165-166)

Il piano Marshall, insomma, come _olocausto_ (p. 176)

>Se la minaccia di guerra impegna gli Stati Uniti a destinare l'essenziale dell’eccedente alle fabbricazioni militari, sarà vano parlare ancora di evoluzione pacifica: praticamente, la guerra avrà luogo di sicuro. È solamente nella misura in cui questa minaccia li impegna a destinare, a sangue freddo, una parte importante dell’eccedente - senza contropartita - all’innalzamento del livello di vita mondiale che, offrendo i movimenti dell’economia un'altra via d'uscita da quella bellica al sovrappiù dell’energia prodotta, l’umanità andrà pacificamente verso una soluzione generale dei suoi problemi. (p. 179)


#filosofia #Bataille 
