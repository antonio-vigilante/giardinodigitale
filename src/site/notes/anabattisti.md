---
{"dg-publish":true,"tags":["religione","cristianesimo"],"permalink":"/anabattisti/","dgPassFrontmatter":true}
---

# Anabattisti

Morte di Hans Hut, leader anabattista. Torturato, lo riportano in cella svenuto. Non si accorge che sta andando a fuoco il pagliericcio. Muore asfissiato nell'incendio della sua cella. Il giorno dopo condannano a morte il suo cadavere e lo bruciano. Dei suoi persecutori dice: 

>essi giungono alla conclusione che chi non crede come loro è un malvagio furfante, un diavolo, un falso profeta e un fanatico - proprio com'è successo a Cristo. (Raffaele Volpe, _Manuale di spiritualità anabattista. Giungere fino alla radice_, Edizioni GBU, Chieti 2019, p. 64).

_Gelassenheit_. Negli anabattisti era una condizione legata alla persecuzione: costretti a rinunciare a tutto, compresa la propria vita, si abbandonavano a Dio. 

>Per questo motivo Robert Friedmann proponeva di tradurre il termine tedesco con la formula: superamento dell'egoismo. (ivi, pp. 67-68).

È quello che io chiamo _attraversamento_.

Jakob Hutter. Cappellaio, messo al rogo nel 1536.

>Veniva gettato in acqua fredda fino al punto di congelare e poi, dopo essere stato picchiato con la frusta, gettato in una stanza caldissima. Sul corpo lacerato veniva versato dell'alcol che poi veniva acceso. (ivi, p. 92)

I suoi seguaci, gli hutteriti, mettevano in particolare in pratica la comunione dei beni, uno degli aspetti della _Gelassenheit_.

Nonviolenza. Pilgram Marpeck:

>Non resistete al male con il male, vincete il male con il bene. Così e in nessun altro modo Cristo ha vinto il mondo. (ivi, p. 151).


#religione #cristianesimo
